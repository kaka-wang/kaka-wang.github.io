---
title: 记承天寺夜游
excerpt_separator: "<!--more-->"
categories:
  - 古诗文
tags:
  - 古诗文
---
## 记承天寺夜游

**(宋)苏轼**

元丰六年十月十二日夜，解衣欲睡，月色入户，欣然起行。念无与为乐者，遂至承天寺寻张怀民。怀民亦未寝，相与步于中庭。

庭下如积水空明，水中藻荇交横，盖竹柏影也。何夜无月？何处无竹柏？但少闲人如吾两人者耳。

<!--more-->

* [译文及注释](https://so.gushiwen.cn/shiwenv_221828a8f12d.aspx)
* [拼音版](https://www.shicile.com/detail/540236884662)

![记承天寺夜游]({{ site.baseurl }}/assets/images/posts_photo/记承天寺夜游.jp2)
